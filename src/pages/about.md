---
title: Abychom si lépe rozuměli...
subtitle: >-
image: 
image_alt: Team
template: page

---
##Kdo jsme 
Jsme skupina nadšenců do komunikace s klienty. **Věříme v její téměř kouzelnou moc.** Ověřili jsem si v praxi, že když se vezme za správný konec, dokáže skály klientské nepřístupnosti lámat, plnit poloprázdné buňky finančních výkazů a vysekat firmu ze spárů sedmihlavého draka běsnící konkurence. 

Vám ale žádné pohádky vyprávět nebudeme. Pomůžeme vám klientskou komunikaci zkrotit, osedlat a využít jako svou jedinečnou konkurenční výhodu.

##Co děláme 
Staneme se partnerem firmy v optimalizaci její klientské komunikace. Společně hledáme ideální cesty ke každému segmentu jejích klientů. Odpovídáme na klíčové otázky: **Co sdělit? Kdy? A jak často? Jakým kanálem? Jakým tónem?** Špatné cesty rušíme, křivé cesty narovnáváme, moderní cesty kombinujeme s klasickými.

Vše měříme a stále se učíme. A s námi i náš partner. Posouváme jeho smýšlení o komunikaci s klienty a ukazujeme mu, čeho je možné dosáhnout. Leckdy i rychle a se zanedbatelnými náklady.

##Proč to děláme
V současné době už jsou produkty a služby konkurenčních firem velmi podobné, o obchodním úspěchu tak často rozhoduje styl komunikace. A může dokonce rozhodovat i o bytí či nebytí firmy. Nastává doba renesance klientské komunikace.  

Chceme změny rychle. Víme, že to jde a umíme to. Proto jsme založili uvnitř naší mateřské společnosti Copy General **inkubátor, který je volný a svobodný ve svém rozhodování,** flexibilní v přístupu k novým řešením a plný energie při jejich ladění a implementování. Jsme tu hlavně pro firmy, které jsou v pasti své vlastní velikosti a složitých procesů.

##Proč do toho jít s námi 
Soustředíme se vždy na jeden proces. Vložíme ho do inkubátoru a **vypipláme ho jako malé miminko.** Když je schopný samostatné existence, vracíme ho do firmy.

Klientské komunikaci se věnujeme od roku 2000, za ta léta jsme získali spoustu zkušeností z nejrůznějších prostředí. Přidejte k tomu špičkové technologie a nadšení do hledání nových postupů. Tak to je náš recept na úspěch.

##Náš tým


#### Martin Hofmeister
**Business Development Director**

![](https://media-exp1.licdn.com/dms/image/C4D03AQG7xp-Dy5oKmQ/profile-displayphoto-shrink_200_200/0/1613651308050?e=1620864000&v=beta&t=lrAYbz9t_-bMZOqE0gZBiezxFocafOw6LNOZaG_XCa4)

Dlouhá léta se věnuji komunikaci. Klientské a marketingové pro své korporátní zákazníky, obchodní pro kolegy obchodníky i osobní, pro mojí vlastní potřebu. 

Fascinují mě její možnosti i to, jak často je podceňovaná. Klientská komunikace je obchodním nástrojem budoucnosti a zásadně ovlivňuje přízeň klientů a úspěch firmy.

V Copy General navrhujeme řešení pro řízenou a personalizovanou komunikace s klienty. Přinášíme pozitivní customer experience, který by měl komunikaci provázet. Až už se jedná o vzhled či obsah dokumentů, tak i o použitý kanál, kterým s klientem komunikujeme. 



#### Ondřej Málek
**Sales Director**

![](https://media-exp1.licdn.com/dms/image/C4D03AQGrY9sDa-wwGw/profile-displayphoto-shrink_200_200/0/1613456880719?e=1620864000&v=beta&t=-a00NxcUEuWfdKJh7JcQ0xBMaBTQxsTKkdKwjUQS8-M)

Navrhujeme řešení pro řízenou personalizovanou klientskou komunikace. Zaměřujeme se na custemer experience, který by měl komunikaci provázet. Až už se jedná o vzhled či obsah dokumentů, tak i o použitý kanál, kterým s klientem komunikujeme.

Základ správné komunikace spatřujeme v personalizaci, která umocňuje klientský zážitek. Mapování customer journey nám napomáhá ladit proces komunikace a co nejpřesněji klienta oslovovat.


#### Karel Holub
**Architekt klientské komunikace**

![](https://media-exp1.licdn.com/dms/image/C4E03AQFfWn5Eg4lvpQ/profile-displayphoto-shrink_200_200/0/1614254279530?e=1620864000&v=beta&t=KqwBv-ljXBd2pXt4MwbhuGx0u4sCMEM0VjgPYvxyt0Q)

Více než 15 let zkušeností se systémy pro personalizovanou klientskou komunikaci. 

Pomáhám firmám s nastavením hromadné personalizované klientské komunikace, zlepšením zákaznické zkušenosti a budováním image značky skrze inteligentní komunikaci.

Cílem personalizované komunikace je dialog, který vede nejen k nákupu a spokojenosti klienta, ale i k budování skutečného vztahu mezi klientem a značkou. Jako obchodní nástroj budoucnosti může zásadně ovlivnit přízeň klientů a úspěch firmy. Jsme připraveni vám s ní pomoci na všech frontách. 

