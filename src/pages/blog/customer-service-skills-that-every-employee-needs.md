---
title: 'Víte, že… se kvůli vám kácí lesy?'
subtitle: Opravdu musíte všechno tisknout?
author: src/data/authors/john-doe.yaml
excerpt: "Malá banka porazí ročně, i díky vašim výpisům,\_okolo 60 zdravých stromů. Jenom kvůli tomu, abyste si mohli přečíst, kolik máte na kontě peněz. Možná je čas na změnu."
date: '2021-01-15'
thumb_image: images/5_thumb.jpg
image: images/5.jpg
template: post
---
Ano, díky vám.

Nedívejte se kolem sebe a nehledejte žádnou záchranu. Týká se to **přímo VÁS**.

Tedy pokud si necháváte výpisy z účtů (nebo faktury od operátora) posílat domů **dopisem**.

Nutíte tak firmy do papírové korespondence, a tím i **zbytečného kácení**.

Malá banka porazí ročně, i díky vašim výpisům, **okolo 60 zdravých stromů**. Jenom kvůli tomu, abyste si mohli přečíst, kolik máte na kontě peněz.

Možná je čas na změnu.

Na monitoru vám to nestačí? Nebo máte pocit, že je částka peněz, vytištěná na papíře, o něco reálnější? Vždyť ani ty peníze na vašem účtu **nejsou skutečné**. Nejsou už dávno kryté zlatem, ani ničím jiným. Jenom **vaší důvěrou**, že tam jsou.

Tak o co jde?

Přemýšlejte o tom, až se budete příště rozhodovat o způsobu doručování výpisů z účtů a **zkuste třeba e-mail**.

Nebo vám je jedno, že velká banka porazí ročně až **500 stromů?**

Takový malý les.
