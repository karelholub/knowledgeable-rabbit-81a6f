---
title: Messenger a chatbot místo emailů
subtitle: Vaše emaily u nás v koši nekončí
author: src/data/authors/karel-holub.yaml
excerpt: "Otevřete svým uživatelům nové možnosti komunikace a začněte využívat messengery jako jsou WhatsApp nebo Viber. Messenger je pro spoustu lidí synonymem on-line komunikace. "
date: '2021-03-03'
thumb_image: images/chatbotBanner.png
thumb_image_alt: chatbot
image_alt: chatbot
template: post
---

Oddělení klientské podpory stále často spoléhají na email jako na jeden z hlavních komunikačních kanálů. Jde přitom o kanál, který není ani efektivní ani uživatelsky přívětivý. Jeho obsluha zpravidla vyžaduje velké množství rutinní lidské práce, která se těžko automatizuje, kvůli vysoké náročnosti strojového zpracování volného textu. Z pohledu klienta jde o komunikační kanál s přívlastkem - vaše dopisy u nás v koši nekončí (tedy aspoň doufám). 

### Otevřete svým uživatelům nové možnosti komunikace a začněte využívat messengery jako jsou WhatsApp nebo Viber. 
Messenger je pro spoustu lidí synonymem on-line komunikace. Jsou zvyklí vyřizovat přes něj svojí běžnou agendu ať už v rámci rodiny nebo okruhu přátel a čím dál častěji i obchodní nebo zákaznickou komunikaci. Na rozdíl on emailů je komunikace přes messenger skutečně dialogová a v reálném čase. Messengery dovolují používat různé typy obsahu a tím poskytují mnohonásobně více možností efektivní komunikace než běžné textové zprávy. 
Klidně do svých komunikačních scénářů můžete zahrnout personalizované dokumenty, video, externí odkazy, QR kódy, nebo třeba dokumenty s elektronickým podpisem a využijte messenger jako komunikační kanál.

![](https://cdn-www.infobip.com/wp-content/uploads/2019/11/26114506/infobip_products_whatsapp_infobip-as-your-whatsapp-business-provider.png)

### Messenger je skvělý komunikační kanál pro nasazení chatbota. 
Ideálním spojením dvou moderních technologií nastavíte efektivní způsob získávání informací a dat od klientů. Chatbot je ve své podstatě dialogové rozhraní formulářového typu. Takový chytrý průvodce neviditelným formulářem, který dokáže udržet pozornost klienta, poradit mu s postupem nebo výběrem možností. Chatbot může řídit průchod celým komunikačním scénářem v souladu s obchodním nebo legislativním procesem a zároveň validovat vstupní data. Dobře fungující chatbot eliminuje chyby v zadaných údajích a zároveň umí být užitečným pomocníkem v upsell a cross sell procesech. 

![](https://cdn-www.infobip.com/wp-content/uploads/2021/02/11151655/Edenred-logo.svg)
 
Případová studie nasazení kombinace messenger (WhatsApp) a chatbota u poskytovatele platebních karet jasně ukazuje zlepšení klíčových parametrů. Společnost Edenred UAE využívala email jako klasický kanál klientské komunikace, ale s raketovým růstem firmy (z 1 na 1,5 milionu klientů) potřebovali přidat další, efektivnější prostředek komunikace. Email jim totiž nedovoloval automatizovat procesy a zajistit skutečně personalizovanou, dialogovou komunikaci s klienty.
> Přidali tedy WhatsApp a umístili do něj chatbota.

![](https://cdn-www.infobip.com/wp-content/uploads/2021/02/11113210/edenred-uae-wa-screen-270x490.png)

Čekací doba klientů na vyřízení komunikace se oproti emailu zkrátila až o 96%. Velkou výhodou chatbota je jeho samostatnost, kdy 69% dotazů a transakcí vyřešil sám bez nutnosti zapojení lidského operátora.


![](https://cdn-www.infobip.com/wp-content/uploads/2021/02/11113206/edenred-uae-self-vs-agent.png)
Chatbot může být multilinguální a hlavně je k dispozici 24/7. Takže je celkem jedno, jestli se váš klient rozhodne řešit svůj dotaz v poledne nebo třeba o půlnoci. Chatbot je vždycky k dispozici a připravený pomáhat.

Edenred s využitím messengeru a chatbota také významně navýšila počet vyřízených transakcí. Zatímco přes email vyřídili měsíčně 12 000 požadavků, s využitím WhatsApp a chatbota navýšili tento počet na 30 000 vyřízených požadavků měsíčně.


![](https://cdn-www.infobip.com/wp-content/uploads/2021/02/11113202/edenred-uae-email-vs-wa.png)

A co je nejdůležitější? Samozřejmě spokojený klient. Takže ani v našem přehledu nemůže chybět číslo indikující spokojenost klientů s komunikací přes WhatsApp a chatbota. Řešení Endered dosahuje velmi dobrých výsledků a pomáhá tak posilovat image značky a budovat brand moderní, klientsky zaměřené firmy.


![](https://cdn-www.infobip.com/wp-content/uploads/2021/02/11113214/edenred-uae-customer-satisfaction-02.png)

### Plně integrovaný chatbot
Naši chatboti jsou plně integrovaní do celé komunikační platformy a tak pro ně není problém generovat plně personalizované dokumenty, které mohou obsahovat interaktivní prvky nebo třeba elektronický podpis. Představte si, že tak během pár dní můžete spolu s námi vytvořit nový komunikační a prodejní kanál, kde za vás chatbot dokáže s klientem projít potřebné informace, vyplnit smlouvu, kterou elektronicky podepíše a nakonec ji odešle na email a nebo papírovou kopii do centrálního tisku a poštovní distribuce. Naše platforma postavená na špičkových technologiích tohle všechno umí a navrch poskytuje skutečně detailní analytiku propojenou přes všechny distribuční kanály. 
